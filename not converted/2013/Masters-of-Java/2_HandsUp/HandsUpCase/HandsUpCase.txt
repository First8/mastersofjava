1 Introductie

Texas Hold'm poker is een pokerspel waarbij iedere speler twee gesloten kaarten op handen krijgt en de dealer vijf open kaarten op tafel 
legt. De bedoeling is om met de twee kaarten in de hand en de vijf kaarten op tafel een zo hoog mogelijke hand (combinatie van 5 kaarten) te 
maken. De spelers kunnen in verschillende ronden tegen elkaar opbieden en telkens kiezen voor inleggen (call), verhogen (raise) of passen 
(fold). Als aan het eind van een ronde twee (of meer) spelers over zijn die allemaal gecalld hebben dan volgt de showdown. De betreffende 
spelers leggen hun kaarten open en de speler met de beste hand wint de pot.

2 Opdracht

Duke is een ontwikkelaar van poker software  en hij is aan de slag gegaan om software te schrijven die bepaalt welke speler wint in het 
geval van een showdown. Hij is echter een beetje vastgelopen op een aantal punten. Het is aan jou om deze punten op te lossen:

* Card.java           : Deze class wordt op diverse plekken in Collections gebruikt en uiteraard ook op diverse plekken vergeleken. Duke
                        weet wel dat een goede equals() en compareTo() hiervoor nodig zijn, maar hij is er nog niet helemaal uit. Maak deze 
                        implementaties voor hem af.
* HandComparator.java : Duke heeft voor elke combinatie een verglijkingsmethode bij gelijkspel gebouwd. Alleen voor full house is hij deze 
                        vergeten. Implementeer de methode compareFullHouse().
* HandsUpImpl.java    : Voordat de handen van twee spelers vergeleken kunnen worden, moet wel eerst bepaald worden wat de beste hand voor 
                        een speler is. Duke heeft een opzetje gemaakt, maak dit af.

3 Terminologie

Card (Kaart)  : Speelkaart
Hand          : Combinatie van 5 kaarten
Rank (Waarde) : De waarde van een kaart, 2 t/m 9, boer, vrouw, heer en aas.
Suit (Kleur)  : De kleur van een kaart: harten, schoppen, klaveren, ruiten
Pocket        : De twee (gesloten) kaarten die een speler op handen heeft.

4 Hints & Tips

De diverse pokerhanden van hoog naar laag zijn:
* Royal flush     : Vijf opeenvolgende kaarten van dezelfde kleur, met de aas als hoogste kaart.
                    - Indien gelijk: gelijkspel
* Straight flush  : Vijf opeenvolgende kaarten van dezelfde kleur.
                    - Indien gelijk: de hand met de hoogste kaart wint
* Four of a kind  : Vier kaarten van dezelfde waarde en 1 andere.
                    - Indien gelijk: de hand met de hoogste (andere) kaart wint
* Full House      : Drie kaarten van dezelfde waarde en twee dezelfde kaarten van een andere waarde.
                    - Indien gelijk: de hand met het hoogste drietal wint
                    - Indien gelijk: de hand met het hoogste tweetal wint
* Flush           : Vijf kaarten van dezelfde kleur
                    - Indien gelijk: de hand met de hoogste kaart wint
                    - Indien gelijk: de hand met daarna de hoogste kaart wint (etc.)
* Straight        : Vijf opeenvolgende kaarten. De aas kan zowel als de kaart voor de 2 tellen als de kaart na de heer.
                    - Indien gelijk: de hand met de hoogste kaart wint
* Three of a kind : Drie kaarten van dezelfde waarde (plus twee ongerelateerde kaarten).
                    - Indien gelijk: de hand met het hoogste drietal wint
                    - Indien gelijk: de hand met de hoogste (andere) kaart wint
                    - Indien gelijk: de hand met daarna de hoogste (andere) kaart wint
* Two pair        : Twee kaarten van dezelfde waarde, plus twee andere kaarten van dezelfde waarde (plus een ongerelateerde kaart).
                    - Indien gelijk: de hand met het hoogste tweetal wint
                    - Indien gelijk: de hand met daarna het hoogste tweetal wint
                    - Indien gelijk: de hand met de hoogste kaart wint
* One pair        : Twee kaarten van dezelfde waarde (plus drie ongerelateerde kaarten).
                    - Indien gelijk: de hand met het hoogste tweetal wint
                    - Indien gelijk: de hand met de hoogste kaart wint
                    - Indien gelijk: De hand met daarna de hoogste kaart wint (etc.)
* High card       : Vijf kaarten die samen niet een van de eerder genoemde combinaties vormen.
                    - Indien gelijk: De hand met de hoogste kaart wint
                    - Indien gelijk: De hand met daarna de hoogste kaart wint (etc.)
