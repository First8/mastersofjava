1 Introduction

  Befunge is een esoterische programmeertaal welke gebaseerd is op het bewegen 
  door een matrix (het speelveld). De tekens in de matrix vertegenwoordigen 
  commando's die invloed hebben op het verloop van het programma of bewerkingen 
  uitvoeren op de stack.
  
  De program counter (PC) begint links bovenin op positie (0,0) met het 
  verwerken van commando's en beweegt vanuit daar in eerste instantie naar 
  rechts. De karakters in het speelveld worden één voor één geinterpreteerd als 
  een commando. Hierdoor wordt bijvoorbeeld de richting van de PC aangepast, 
  worden stack manipulaties uitgevoerd of wordt output geschreven.

2 Assignment

  Duke heeft in Java een interpreter gebouwd die de onderstaande subset van 
  Befunge commando's begrijpt. Hij loopt echter tegen het probleem aan dat er 
  soms een oneindige loop ontstaat waardoor zijn interpreter heel veel CPU 
  power consumeert en vastloopt. Omdat Duke zuinig is op zijn CPU cycles wil 
  hij dat zijn interpreter zo'n situatie doorziet en de uitvoering van het 
  programma afbreekt. Hij heeft al een interface gemaakt die events uit het 
  uitvoeringsproces afvangt. Het is aan jou om de implementatie van de 
  InfiniteLoopDetector af te maken. Als de detector ziet dat er een oneindige 
  loop ontstaat moet deze ingrijpen door een InfiniteLoopException te gooien.
  
  (spatie) Doe niets
  0-9      Push dit nummer naar de stack
  +        Optellen: Pop a en b, push a+b
  -        Aftrekken: Pop a en b, push b-a
  *        Vermenigvuldigen: Pop a en b, push a*b
  /        Delen: Pop a en b, push b/a
  %        Modulo: Pop a en b, push de rest na deling b/a.
  !        Logische Niet: Pop een waarde. Als de waarde nul is, push 1; anders 
           push 0.
  `        Groter dan: Pop a en b, push 1 als b>a, anders push 0.
  >        Wijzig de richting van de PC naar rechts
  <        Wijzig de richting van de PC naar links
  ^        Wijzig de richting van de PC naar beneden
  v        Wijzig de richting van de PC naar boven
  _        Pop een waarde; wijzig richting naar rechts als de waarde 0 is, 
           anders links
  |        Pop een waarde; wijzig richting naar beneden als de waarde 0 is, 
           anders naar boven
  "        Start stringmode: push de ASCII waarde van elke karakter naar de 
           stack tot aan de volgende ".
  .        Pop een waarde en print deze naar de uitvoer als integer
  ,        Pop een waarde en print de ASCII waarde naar de uitvoer
  :        Dupliceer de waarde bovenaan de stack
  #        Bridge: sla het volgende commando over
  @        Einde van het programma
  
  Als de stack leeg is, dan resulteert een pop of een peek in 0.
  Het speelveld is een zogenaamde torus: als de pointer de rand van het 
  speelveld bereikt keert deze aan de andere kant terug alsof het oneindig 
  doorloopt.

3 Example

  Onderstaand programma print "Hello World!". Interessant is de manier waarop de 
  spatie geprint wordt. Eerst wordt 4 op de stack gezet en daarna 8. Deze twee 
  worden vermenigvuldigd tot 32, de ASCII code van een spatie.

  >              v
  v  ,,,,,"Hello"<
  >48*,          v
  v,,,,,,"World!"<
  >25*,@          

4 Hints & Tips

  Oneindige loop situaties die gedetecteerd kunnen worden:
  * Het programma keert in exact dezelfde staat terug op een plaats waar het 
    eerder is geweest. Omdat een Befunge programma geen andere input heeft dan 
    de stack en het speelveld weten we zeker dat dit een oneindige loop gaat 
    worden.
  * Het programma keert terug op een plaats in het speelveld waar het eerder is 
    geweest, en de reeks waarden die erbij zijn gekomen op de stack zijn een 
    herhaling van de voorgaande waarden.
    
  Een situatie die niet gedetecteerd kan worden:
  * Het programma blijft rondloopen en de waarde bovenop de stack wordt 
    bijvoorbeeld steeds met dezelfde waarde verhoogd, waardoor de eindconditie 
    niet bereikt wordt. Strikt genomen is dit ook geen oneindige loop, omdat de 
    waarde van de integer uiteindelijk een keer zijn overflow bereikt waardoor 
    de eindconditie na miljoenen rondjes toch bereikt wordt.
